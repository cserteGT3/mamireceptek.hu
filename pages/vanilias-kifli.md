@def title = "Vaniliás kifli"
@def tags = ["recept", "süti", "karácsony"]

# Vaníliás kifli

Erről a receptről azt hittem, hogy Éva mami receptje, de kiderült, hogy igazából egyik barátnőm nagymamájának a receptje.
Ettől függetlenül nagyon finom vaníliás kifli lesz belőle.
Bár hivatalosan vaníliás kifli, én mindig is hókiflinek hívtam, hiszen a porcukor szórás miatt olyan, mintha havas lenne.

## Vaniliás kifli

### Hozzávalók

* 25 dkg liszt
* 21 dkg vaj
* 10 dkg dió
* 7 dkg porcukor

Utasítások nem nagyon vannak a recept mellé, inkább megjegyzések:

* 3 tepsi egyszerre
* 15 perc 150°-on / 140° légkeverés 15 perc
* ír vaj
* az arányok pontosan
* Vajat nem nagyon felolvasztani hagyni.
* Összegyúrás után hidegen/teraszon tartani, s mindig csak kis adagot behozni
* Túl forró sütőbe nem berakni!

## Saját megjegyzések

Elkészítési mód ugye nincs megadva, de tudjuk, hogy ez egy linzertészta: hidegen kell összedolgozni a hozzávalókat és nem szabad hagyni, hogy nagyon megmelegedjen a tészta miközben dolgozunk vele.
Ezeket a legkönnyebben úgy tudjuk teljesíteni, hogy a vajat fagyasztóba rakjuk (hosszabb időre) és egyből a lisztbe reszeljük nagylyukú reszelőn.
Illetve formázáshoz mindig csak egy kis adagot veszünk elő, a többit a hűtben tartjuk (vagy a teraszon :) ).

Amikor dióval dolgozok, én szeretem megpirítani darálás előtt, mert intenzívebb dióízt eredményez.
Pirítás után egy konyharuhára borítva le lehet törölgetni/dörzsölni az égetebb részeket.
Ennél a sütinél különösen fontos, hogy a pirítás után hagyjuk kihűlni a diót.

Én a vaníliás voltja miatt raktam egy tk. vaníliaaromát is a tésztába, de egyelőre nem tudom, hogy ez mennyire lényeges dolog.

A porcukros szórás nincs is említve a receptben (ahogy a só sincs, de az kerül mindenbe), de Éva mami mindig megforgatta porcukorban.
Ha lusták vagyunk (mint én idén), akkor el is hagyhatjuk, mert anélkül is isteni.
