@def title = "Mami ropi"
@def tags = ["recept", "sós", "Ágimami"]

# Mami ropi

Na ez az, amiből Ági mami sosem tudott eleget sütni, amiért verseny folyt, hogy kié a legköménymagosabb vagy éppen az utolsó.
Mindenféle sós süti közül ez a legkedvencebbem.

## Sós stangli

### Hozzávalók

*Tésztához*:

* 600 g finomliszt
* 250g margarin
* ~~~<strike>1</strike>~~~ 0.5 dl tej
* 1 kk. cukor
* 25 g élesztő
* 2 tojássárgája
* 2 dl tejföl
* só

*Kenéshez*:

* 1 tojás
* 1 ek. köménymag

### Elkészítés

A lisztet elmorzsoljuk a margarinnal, összegyúrjuk a langyos, cukros tejben felfuttatott élesztővel, a tojássárgákkal, a sóval és a tejföllel.
2 cipót formálunk belőle, letakarjuk, meleg helyen 1/2 órát kelni hagyjuk.
A cipókat 4 mm vékony lapra nyújtjuk, megkenjük tojással, megszórjuk a köménymaggal, és derelyevágóval ~~~<strike>2</strike>~~~ 1 cm széles csíkokra vágjuk.
Tepsibe rakosgatjuk őket és előmelegített, forró sütőben (200 °C) 20 percig sütjük, a tepsiben hagyjuk kihűlni.

## Ági mami megjegyzései

A két mennyiségi beleszerkesztés látszik a fenti receptben, ezenkívül másfél lapos evőkanál szerepel, mint sómennyiség, illetve szerepel még +10 dkg vaj, mint hozzávaló (de ez már anyukám írásával :) ).

220-230 db. lesz belőle.

## Saját megjegyzések

Ági mami a köménymagos verzió mellett csinált sajtosat és sajtos-köménymagosat is, nem túl sok sajttal.

Az eredeti recept pedig a lenti képen látható.

![Mami ropi receptje](/assets/mamiropi.jpg)
