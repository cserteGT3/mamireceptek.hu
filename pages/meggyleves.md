@def title = "Meggyleves"
@def tags = ["recept", "édes", "Évamami", "leves"]

# Meggyleves

Ez is a kedves ételeim közé tartozik.
A recept Éva mamitól van, azon kevés receptek egyike, amit eszembe jutott elkérni és leírni.
Az egyetlen "hátránya", hogy jó hidegen esik a legjobban, tehát előre kell tervezni, hogy mikor akarjuk enni.

A recept nagyjából azokkal a szavakkal került lejegyzésre, ahogy az elkészítésben olvasható; a csodálatos megfogalmazás nekem köszönhető.

## Hideg meggyleves

### Hozzávalók

* 2-3 körömnyi fahéj (egész, nem őrölt)
* csipet só
* 5-6 szem szegfűszeg
* fél citrom héja
* 1 üveg meggybefőtt
* 1 jó evőkanál vaníliapudingpor
* 1 zacskó vaníliás cukor
* 2-3 ek. tejföl / 1 kis tejföl / 1,5 dl tejszín
* 1 ek. cukor

### Elkészítés

Edényben 2 dl vizet melegíteni, csipet sóval, fahéjjal, szegfűszeggel és vékonyan fél citrom héjával.
8-10 percig forralni, tűzről levenni, leszűrni.
Ebbe belemegy a meggy a levével együtt, pár percig forrjon együtt, utána tűzről levenni.

Jóóó evőkanál vaníliapudingport kis vízzel elkeverni + 1 ek. vaníliás cukor és a tejföl/tejszín úgy, hogy egy két decis pohár teli legyen.
Jól kikeverni.
A forró löttyből 2-3 evőkanállal felengedni ezt a cuccost, majd állandó kevergetéssel beleengedni a forróba a cuccost.
Felforralni (könnyen kifut!).
Félrehúzni és amikor már nem forr, 1 ek. cukor.
Hűtés.
kész.
