@def title = "Lencsefőzelék"
@def tags = ["recept", "sós", "Évamami"]

# Lencsefőzelék

Ez a recept tulajdonképp csak azért kerül ide, hogy következő alkalommal legyen hol keresnem.
Éva mami, aztán anyukám csinált újévkor rendszeresen lencsét, azt az ízt keresem.
De maga a recept nem tartalmaz különösebb csavart.
A Telex [lencsefőzelékes](https://telex.hu/gasztro/2022/12/30/elronthatatlan-receptek-fozoiskola-lencsefozelek-ujev) cikkéből is inspirálódtam.

## Lencse (főzelék)

### Hozzávalók

* 40 dkg lencse
* 1 közepes hagyma
* 2 gerezd fokhagyma
* 1 tk. pirospaprika
* 2 ek. mustár
* 2 babérlevél
* 1 citrom héja
* só
* füstölt hús és főzőleve

### Elkészítés

Fogunk valamilyen füstölt húst, megfőzzük és nem öntjük ki a főzőlevét.

A lencsét átválogatjuk és beáztatjuk, hagyományosan már előző nap.
A Telex cikk alapján ezt akár el is hagyhatjuk, vagy ahogy időnk engedi.
A hagymás-fokhagymás-paprikás alapot "szokásos" módon elékszítjük.
Utána beleöntjük a lencsét és a hús főzőlevéből annyit, hogy bőven ellepje.
Egyelőre nem sózzuk, de belerakjuk a babérlevelet és a mustárt.
Belereszeljük a citrom héját is.
Forraljuk fel, majd alacsony lángon főzzük addig, amíg a lencse megpuhul (20-30 perc).
Időnként nézzünk rá, hogy kell-e a folyadékot pótolni.
Sózni csak a végén sózzuk és mindenképp kóstoljuk előtte-utána, mert a hús főzőleve is sós.

Én nem sűrítettem miután készen lett, mert nem volt kedvem; nagymamám rántással, anyukám habarással készíti.
