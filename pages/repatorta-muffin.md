@def title = "Répatorta muffin"
@def tags = ["recept", "édes", "répatorta", "nemmami"]

# Répatorta muffin

Ez nem nagyszülői recept, hanem Laura keverékreceptje, ami nagyon szuperül működik.
Az recept egyik alapja ez a StreetKitchen recept: [Ilyen jó répatortát még tuti nem ettél!](https://streetkitchen.hu/fantasztikus-desszertek/ilyen-jo-repatortat-meg-tuti-nem-ettel/).
Emiatt az elkészítés lépéseit tulajdonképp onnan fogom idemásolni (arra az esetre, ha eltűnne a recept az oldalról).

## Répatorta muffin

Az aláhúzások jelölik a preferenciánkat/legutóbbi sütésnél használt mennyiségeket.

### Hozzávalók

*Muffin (kb. 36 darabhoz)*:

* 7 tojás
* 50 g vaníliás cukor
* ~~~<ins>230</ins>~~~-250 g kristálycukor
* ~~~<ins>100</ins>-120 g~~~ vaj
* 350 g liszt
* 1 tk. szódabikarbóna
* 12 g sütőpor (egy tasak)
* 2 csipet só
* 2-3 tk. fahéj
* 1 citrom vagy ~~~<ins>narancs</ins>~~~ reszelt héja
* 100 ml olaj
* 700-800 g répa (pucolt tömeg)
* 200 g dió

*Krém*:

* 30-40 g vaj
* 70 g porcukor
* 1 tk. vaníliaaroma
* 250 g mascarpone

### Elkészítés

A vajat a cukorral és a vaníliás cukorral kihabosítjuk, és egyenként hozzáadjuk a tojásokat (vagy egyszerre az összeset, ha úgy tartja kedvünk).
A diót durvára vágjuk, a répát megpucoljuk, lereszeljük és hozzáadjuk az olajjal együtt a cukros-vajas masszához, robotgéppel eldolgozzuk.
Beleszitáljuk a lisztet, a szódabikarbónát,  a sütőport, a sót, a fahéjat és jól eldolgozzuk.
Muffin kapszlikba adagoljuk (kb. 1 nagy ek. + még egy kicsi jusson egy adagba), majd 180 fokon kb. 15-20 perc alatt megsütjük.
Amíg hűl a tészta, addig elkészítjük a krémet.
A szobahőmérsékletű vajhoz hozzáadjuk a porcukrot, ha kevésbé édesen szeretitek, megfelezhetitek a cukor mennyiségét.
Robotgéppel kihabosítjuk, majd 3 adagban hozzáadjuk a mascarponét, a vaníliát és simára keverjük.
Habzsákkal a muffinok tetejére nyomjuk.

## Megjegyzések

A receptben kevesebb vaj van, mint úgy általában a többi receptben, ez főleg a krémnél fontos, mert nem lesz túl nagy térfogata a krémnek.
Ha habosabb krémet szeretnénk, akkor mondjuk duplaennyi vajjal (adott mascarpone mennyiséghez) nagyobb térfogatot tudunk elérni (ezt nem teszteltük).

Nekem megrögződésem, hogy Laura túl sok répát rak a muffinba és emiatt nedves lesz a tészta, nyers hatást kelt, ezért én konyharuhába tekerve kinyomom a répa levének a nagyrészét.
Az, hogy erre szükség van-e, azt mindenki döntse el magának :)

Én nagyon szeretem, ha a diót aprítás előtt megpirítjuk, de ez elhagyható.
